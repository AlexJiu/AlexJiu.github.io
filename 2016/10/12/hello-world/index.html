
<!DOCTYPE html>
<html lang="en" class="loading">
<head><meta name="generator" content="Hexo 3.9.0">
    <meta charset="UTF-8">
    <meta http-equiv="X-UA-Compatible" content="IE=edge,chrome=1">
    <meta name="viewport" content="width=device-width, minimum-scale=1.0, maximum-scale=1.0, user-scalable=no">
    <title>滕王阁序 - Hexo</title>
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="google" content="notranslate">
    <meta name="keywords" content="九州,"> 
    <meta name="description" content="滕王阁序豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望,"> 
    <meta name="author" content="John Doe"> 
    <link rel="alternative" href="atom.xml" title="Hexo" type="application/atom+xml"> 
    <link rel="icon" href="/img/favicon.png"> 
    <link rel="stylesheet" href="//cdn.jsdelivr.net/npm/gitalk@1/dist/gitalk.css">
    <link rel="stylesheet" href="/css/diaspora.css">
    <script async src="//pagead2.googlesyndication.com/pagead/js/adsbygoogle.js"></script>
    <script>
         (adsbygoogle = window.adsbygoogle || []).push({
              google_ad_client: "ca-pub-8691406134231910",
              enable_page_level_ads: true
         });
    </script>
    <script async custom-element="amp-auto-ads" src="https://cdn.ampproject.org/v0/amp-auto-ads-0.1.js">
    </script>
</head>
</html>
<body class="loading">
    <span id="config-title" style="display:none">Hexo</span>
    <div id="loader"></div>
    <div id="single">
    <div id="top" style="display: block;">
    <div class="bar" style="width: 0;"></div>
    <a class="icon-home image-icon" href="javascript:;" data-url="http://AlexJiu.github.io"></a>
    <div title="播放/暂停" class="icon-play"></div>
    <h3 class="subtitle">滕王阁序</h3>
    <div class="social">
        <!--<div class="like-icon">-->
            <!--<a href="javascript:;" class="likeThis active"><span class="icon-like"></span><span class="count">76</span></a>-->
        <!--</div>-->
        <div>
            <div class="share">
                <a title="获取二维码" class="icon-scan" href="javascript:;"></a>
            </div>
            <div id="qr"></div>
        </div>
    </div>
    <div class="scrollbar"></div>
</div>

    <div class="section">
        <div class="article">
    <div class='main'>
        <h1 class="title">滕王阁序</h1>
        <div class="stuff">
            <span>十月 12, 2016</span>
            

        </div>
        <div class="content markdown">
            <h2 id="滕王阁序"><a href="#滕王阁序" class="headerlink" title="滕王阁序"></a>滕王阁序</h2><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>滕王高阁临江渚，佩玉鸣鸾罢歌舞。</p>
<p>画栋朝飞南浦云，珠帘暮卷西山雨。</p>
<p>闲云潭影日悠悠，物换星移几度秋。</p>
<p>阁中帝子今何在？槛外长江空自流。</p>

            <!--[if lt IE 9]><script>document.createElement('audio');</script><![endif]-->
            <audio id="audio" loop="1" preload="auto" controls="controls" data-autoplay="true">
                <source type="audio/mpeg" src="http://domain.com/awesome.mp3">
            </audio>
            
        </div>
        
    <div id='gitalk-container' class="comment link"
        data-ae='false'
        data-ci=''
        data-cs=''
        data-r=''
        data-o=''
        data-a=''
        data-d='false'
    >查看评论</div>


    </div>
    
</div>


    </div>
</div>
</body>
<script src="//cdn.jsdelivr.net/npm/gitalk@1/dist/gitalk.min.js"></script>
<script src="//lib.baomitu.com/jquery/1.8.3/jquery.min.js"></script>
<script src="/js/plugin.js"></script>
<script src="/js/diaspora.js"></script>
<link rel="stylesheet" href="/photoswipe/photoswipe.css">
<link rel="stylesheet" href="/photoswipe/default-skin/default-skin.css">
<script src="/photoswipe/photoswipe.min.js"></script>
<script src="/photoswipe/photoswipe-ui-default.min.js"></script>

<!-- Root element of PhotoSwipe. Must have class pswp. -->
<div class="pswp" tabindex="-1" role="dialog" aria-hidden="true">
    <!-- Background of PhotoSwipe. 
         It's a separate element as animating opacity is faster than rgba(). -->
    <div class="pswp__bg"></div>
    <!-- Slides wrapper with overflow:hidden. -->
    <div class="pswp__scroll-wrap">
        <!-- Container that holds slides. 
            PhotoSwipe keeps only 3 of them in the DOM to save memory.
            Don't modify these 3 pswp__item elements, data is added later on. -->
        <div class="pswp__container">
            <div class="pswp__item"></div>
            <div class="pswp__item"></div>
            <div class="pswp__item"></div>
        </div>
        <!-- Default (PhotoSwipeUI_Default) interface on top of sliding area. Can be changed. -->
        <div class="pswp__ui pswp__ui--hidden">
            <div class="pswp__top-bar">
                <!--  Controls are self-explanatory. Order can be changed. -->
                <div class="pswp__counter"></div>
                <button class="pswp__button pswp__button--close" title="Close (Esc)"></button>
                <button class="pswp__button pswp__button--share" title="Share"></button>
                <button class="pswp__button pswp__button--fs" title="Toggle fullscreen"></button>
                <button class="pswp__button pswp__button--zoom" title="Zoom in/out"></button>
                <!-- Preloader demo http://codepen.io/dimsemenov/pen/yyBWoR -->
                <!-- element will get class pswp__preloader--active when preloader is running -->
                <div class="pswp__preloader">
                    <div class="pswp__preloader__icn">
                      <div class="pswp__preloader__cut">
                        <div class="pswp__preloader__donut"></div>
                      </div>
                    </div>
                </div>
            </div>
            <div class="pswp__share-modal pswp__share-modal--hidden pswp__single-tap">
                <div class="pswp__share-tooltip"></div> 
            </div>
            <button class="pswp__button pswp__button--arrow--left" title="Previous (arrow left)">
            </button>
            <button class="pswp__button pswp__button--arrow--right" title="Next (arrow right)">
            </button>
            <div class="pswp__caption">
                <div class="pswp__caption__center"></div>
            </div>
        </div>
    </div>
</div>




</html>
